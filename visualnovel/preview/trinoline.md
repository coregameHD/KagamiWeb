---
title: 'Trinoline'
---

![Trinoline](https://res.cloudinary.com/kagamiweb/image/upload/v1631601295/visualnovel/preview/trinoline.jpg)

ตอนนี้ทาง MangaGamer ประกาศลิขสิทธิ์เกม Trinoline: Genesis ที่เป็นภาคเสริม Fandisk ของเกม Trinoline แล้วนะครับ
สำหรับท่านใดที่ยังไม่เคยเล่น ลองเล่นภาคหลักได้นะครับ 

มีเวอร์ชั่นภาษาอังกฤษวางจำหน่ายบนร้านค้า Steam และ patch เสริมดาวน์โหลดได้ฟรีที่เว็บนอก 

ปล. ผมแนะนำให้เล่นรูทชิโรเนะก่อนเป็นอันดับแรก

## รายละเอียด {#details}

> **Trinoline**  
> **トリノライン**

| ผู้พัฒนา | minori |
| :---- | :---- |
| **ผู้จัดจำหน่าย** | MangaGamer |
| **วันวางจำหน่าย** | 31/03/2017 |
| **ภาษา** | English / Japanese |
| **Homepage** | http://www.minori.ph/lineup/trinoline/_topic_.html |
| **Steam** | https://store.steampowered.com/app/965010 |
| **VNDB** | https://vndb.org/v19644
 |

## เนื้อเรื่องย่อ {#synopsis}

> "หัวใจเป็นสิ่งที่เจ็บปวดขนาดนี้เลยหรือ?"  
> "อิสระเป็นสิ่งที่น่ากลัวขนาดนี้เลยหรือ?"    
> "มนุษย์และหุ่นยนต์ไม่มีทางตกหลุมรักกันอยู่แล้ว"    
> "ถ้าอย่างนั้น ฉันจะ......"  

วันหนึ่ง ท่ามกลางฤดูร้อน 'ชิโรเนะ นานามิ' น้องสาวของชุนเสียชีวิตจากการจมน้ำ
เหตุการณ์นั้นเป็นความทรงจำที่ไม่มีวันลืม ซึ่งยังคงหลงเหลืออยู่ในใจของชุนเสมอมา เขาจึงตั้งมั่นที่จะใช้ชีวิตหลังจากนี้เพื่อเติมเต็มชีวิตในส่วนที่เธอไม่มีโอกาสได้ใช้อีกต่อไป

ช่วงเวลาอันขมขื่นเมื่อครั้งเยาว์วัยล่วงผ่าน ปัจจุบันชุนได้ใช้ชีวิตในฐานะนักเรียนเหมือนคนปกติทั่วไป ฤดูร้อนแวะเวียนมาอีกครั้ง เขาเกิดคิดถึง "เธอคนนั้น" ขึ้นมา

แต่ว่าฤดูร้อนในปีนี้กลับแตกต่างออกไป ชุนได้ยินเสียงเปียโนบรรเลงจากที่ห่างไกล เสียงเพลงที่ชิโรเนะโปรดปราน เมื่อเขาเดินตามต้นเสียงไปก็พบกับ...... น้องสาวของเขา ชิโรเนะ

“ต่อจากนี้ต้องขอความกรุณาด้วยนะคะ พี่ชาย”

ภาพที่เขาเห็นเบื้องหน้า คือหุ่นยนต์ที่มีรูปร่างเหมือนน้องสาวของเขาไม่มีผิดเพี้ยน... "ทรีโน"

## ตัวละคร {#character}

### 1. Nanami SHIRONE

![Trinoline1](https://res.cloudinary.com/kagamiweb/image/upload/v1631601295/visualnovel/preview/trinoline_character1.jpg)

Nanami SHIRONE  
นานามิ ชิโรเนะ  
七波 シロネ

CV: Kaname Shiroi

หุ่นยนต์รุ่นใหม่ “ทรีโน” ที่ซาระสร้างขึ้นมา หน้าตาเหมือนน้องสาวของชุน

แม้ว่ารูปลักษณ์ภายนอกจะไม่ต่างกัน แต่กลับมีปัญหาเรื่องการอ่านสถานการณ์เบื้องหน้าเพราะยังอยู่ระหว่างการเรียนรู

ด้วยเสน่ห์ดึงดูดเฉพาะตัว จึงทำให้มีตัวตนประหนึ่งมาสคอตที่เป็นที่เอ็นดูของคนรอบข้าง

วันเกิด: 20 กรกฎาคม  
ส่วนสูง: 144 cm | น้ำหนัก: ― kg | สัดส่วน: 77(D) – 53 - 78

### 2. Miyakaze Yuuri

![Trinoline2](https://res.cloudinary.com/kagamiweb/image/upload/v1631601295/visualnovel/preview/trinoline_character2.jpg)

Miyakaze Yuuri  
มิยาคาเสะ ยูริ  
宮風 夕梨

CV: Yatsuhashi Shinamon

เพื่อนสมัยเด็กของชุน ลูกสาวคนเดียว ทางครอบครัวเป็นเจ้าของคอนโดมิเนียม

แม้จะป่วยเป็นโรคเรื้อรังที่รักษาไม่หาย แต่ก็ไม่ยอมแพ้ ที่จะใช้ชีวิตต่อไป

ชอบคิดว่าตัวเองเป็นเด็กเสเพล แต่ด้วยนิสัยที่ไม่เคยปฏิเสธคำไหว้วาน จึงได้ทำงานเป็นคณะกรรมการฝ่ายระเบียบวินัย

วันเกิด: 9 มกราคม  
ส่วนสูง: 149 cm | น้ำหนัก: 44 kg | สัดส่วน: 87(F) – 58 - 88

### 3. Tsumugi Sara

![Trinoline3](https://res.cloudinary.com/kagamiweb/image/upload/v1631601295/visualnovel/preview/trinoline_character3.jpg)

Tsumugi Sara  
สึมุงิ ซาระ  
紬木 沙羅

CV: Kaname Shiroi

เพื่อนสมัยเด็กของชุนที่หัวดีตั้งแต่เด็ก ปัจจุบันเป็นนักวิทยาศาสตร์ที่เข้าร่วมโครงการพัฒนาหุ่นยนต์

ผู้คนรอบข้างมักจะมองว่าเธอเป็นคนเย็นชา เพราะเธอชอบการทดลอง แต่แท้จริงแล้วเป็นคนอ่อนโยน

แม้ว่าอายุจะเท่ากับชุน แต่อายุทางด้านจิตใจมากกว่า มีนิสัยซุกซน ขี้แกล้ง ชอบปั่นหัวชุนเล่น

วันเกิด: 14 มีนาคม  
ส่วนสูง: 153 cm | น้ำหนัก: 46 kg | สัดส่วน: 91(G) – 59 - 89

### 4. Hanako F. Bristrol

![Trinoline4](https://res.cloudinary.com/kagamiweb/image/upload/v1631601295/visualnovel/preview/trinoline_character4.jpg)

Hanako F. Bristrol  
ฮานาโกะ เอฟ บริสตอล  
ハナコ・Ｆ・ブリストル

CV: Meru Eve

รุ่นพี่ของชุน รับหน้าที่เป็นคณะกรรมการฝ่ายระเบียบวินัย

มีหลักจริยธรรมเฉพาะตัว มีนิสัยแบบ Going my way (ทำตามวิธีการของตัวเอง)

วันเกิด: 18 กรกฎาคม  
ส่วนสูง: 155 cm | น้ำหนัก: 48 kg | สัดส่วน: 86(E) – 59 - 89

### 5. Hibino Ayaka

![Trinoline5](https://res.cloudinary.com/kagamiweb/image/upload/v1631601295/visualnovel/preview/trinoline_character5.jpg)

Hibino Ayaka  
ฮิบิโนะ อายากะ  
日比野 綾花

CV: Mikogami Neko

เด็กผู้หญิงที่เป็นเพื่อนร่วมชั้นและเพื่อนสมัยเด็กของชุน

เป็นคนประเภทไม่ขอความช่วยเหลือจากคนอื่น และชอบทำทุกอย่างด้วยตัวเองอยู่บ่อยครั้ง

วันเกิด: 23 เมษายน  
ส่วนสูง: 151 cm | น้ำหนัก: 45 kg | สัดส่วน: ―

---
:::note Source - Kagami Translation
https://www.facebook.com/kagamitranslation/posts/3057307170975499
:::