---
title: 'Animal ☆ Panic'
image: https://res.cloudinary.com/kagamiweb/image/upload/v1631538697/visualnovel/preview/anipani.jpg
tags: [quincesoft]
---

![Anipani](https://res.cloudinary.com/kagamiweb/image/upload/v1631538697/visualnovel/preview/anipani.jpg)

"Animal ☆ Panic" เป็นเกมใหม่ล่าสุดของค่าย Quince Soft (แบรนด์ลูกของ Lump of Sugar) 

สิ่งที่พิเศษสำหรับเกมนี้คือภาพวาดโดยอาจารย์ Miyasaka Miyu และ Miyasaka Nako ซึ่งหลายๆ คนจะรู้จักในนามเซอร์เคิล Canvas+Garden นั่นเอง

## รายละเอียด {#details}

> **Animal ☆ Panic**  
> **あにまる☆ぱにっく**

| ผู้พัฒนา | Quince Soft |
| :---- | :---- |
| **วันวางจำหน่าย** | 20/12/2019 |
| **ภาษา** | Japanese Only |
| **Homepage** | http://quincesoft.jp/product/anipani |
| **VNDB** | https://vndb.org/v26513 |

## เนื้อเรื่องย่อ {#synopsis}

เด็กหนุ่มผู้อาศัยอยู่ที่อิโนริงาโอกะ 'ชิราบุจิ มาซาโตะ' และน้องสาว 'ยูนะ' ใช้ชีวิตแต่ละวันด้วยกันกับเหล่าเพื่อนๆ อย่างสนุกสนาน

แต่ทว่า มาซาโตะและยูนะถูกเพ่งเล็งโดยอัญมณีวิเศษที่ได้ไปเจอ 《เศษเสี้ยวแห่งความหวัง (แฟรกเมนต์)》 สิ่งมีชีวิตปริศนาที่รูปร่างเหมือนแมวแต่ไม่ใช่แมวไล่ล่าทั้งสองคน!

"เนียรอนเหมียว~! ภูติอัจฉริยะสุดน่ารักแห่งโลกภูติเหมียว~!!"

《เศษเสี้ยวแห่งความหวัง》 ไล่กวดเข้ามา มาซาโตะและยูนะจนตรอก ทันใดนั้น 'โนโนะ' ภูติกระต่ายได้ทะยานเข้ามา และมอบอุปกรณ์บางอย่างให้ยูนะ

"เอ๊ะ เอ่อ......แปลงร่าง!! ว้าย~~~~~!?"

ชั่วพริบตาที่ประกายแสงอันเจิดจ้าห่อหุ้มไปทั่วทั้งตัว ยูเนะมีหูกระต่ายงอกออกมา!

เพื่อนำ 《ผลึกแห่งความหวัง (คริสตัล)》 ที่ไม่ว่าขออะไรก็ทำให้เป็นจริงได้กลับคืนมา และเพื่อปกป้องเมืองจาก 《มหันตภัย》 มาซาโตะและยูเนะต้องรวบรวม 《เศษเสี้ยวแห่งความหวัง》 ให้ได้

และแล้ว วันเวลาของเหล่าหูสัตว์ที่สนุกสนานได้เริ่มขึ้น!

## ตัวละคร {#character}

### 1. Shirabuji Yuna

![Character1](https://res.cloudinary.com/kagamiweb/image/upload/v1631538697/visualnovel/preview/anipani_character1.jpg)

Shirabuji Yuna  
ชิราบุจิ ยูนะ  
น้องสาวผู้ไม่ใช่สัมพันธ์ทางสายเลือด ใจดี สงบเสงี่ยม

“ค่ะ ฉันจะลองพยายามดูนะคะ โอนี่จัง”

ลูกติดจากการแต่งงานใหม่ของครอบครัว

เด็กผู้หญิงแสนบอบบางที่ชวนให้ปกป้อง เป็นคนขี้อายและขี้กลัว

ด้วยความใจดีและนิสัยจริงจัง เธอจึงไม่เพิกเฉย ตัดสินใจที่จะช่วยโนโนะรวบรวม《เศษเสี้ยวแห่งความหวัง》

แม้จะเอ็นดูมาซาโตะ (พี่ชาย) แต่ในใจลึกๆ เธออยากที่จะยืนหยัดได้ด้วยตัวเองโดยไม่ต้องพึ่งพาพี่ชาย

ทำการแปลงร่างได้ด้วยการยืมพลังจากภูติกระต่าย
หลังเปลี่ยนโฉม จะมีหูกระต่ายและหางโผล่ออกมา และพลังในการกระโดดเพิ่มขึ้น

### 2. Morino Hinata

![Character2](https://res.cloudinary.com/kagamiweb/image/upload/v1631538697/visualnovel/preview/anipani_character2.jpg)

Morino Hinata  
โมริโนะ ฮินาตะ  
รุ่นน้องสุดเพาเวอร์ฟูลผู้ชื่นชอบน้ำผึ้ง

“เป็นยังไงบ้างคะ รุ่นพี่?
รู้ซึ้งถึงความนุ่มของเด็กผู้หญิงหรือยังคะ~”

เพื่อนของยูนะ รุ่นน้องของพระเอก

ตัวเล็กแต่พลังมากล้น ร่าเริงแจ่มใส ความสามารถด้านกีฬาโดดเด่นเป็นคนเรียกเสียงฮา แค่อยู่ด้วยก็รู้สึกสนุกสนานสนิทกับยูนะตั้งแต่อดีต ชอบปั่นหัวยูนะที่เป็นคนหัวอ่อนเป็นเพื่อนกับมาซาโตะมานาน จึงไม่เกรงใจและไม่ปกปิดอะไรทั้งนั้น

หน้าอกใหญ่ทั้งๆ ที่ตัวเล็ก ชอบแกล้งมาซาโตะด้วยการกอด
ชอบน้ำผึ้งอย่างมาก ทนความเย้ายวนของแพนเค้กราดน้ำผึ้งไม่ได้

เมื่อแปลงร่าง จะมีหูหมีและหางโผล่ออกมา และแข็งแกร่งขึ้นมาก

### 3. Kisaki Shiori

![Character3](https://res.cloudinary.com/kagamiweb/image/upload/v1631538695/visualnovel/preview/anipani_character3.jpg)

Kisaki Shiori  
คิซากิ ชิโอริ  
พี่สาวของทุกคน ถนัดเรื่องการดูแลเอาใจใส่ผู้อื่น

“หึหึ แต่ว่าฉันเข้าใจความรู้สึกนะ
เพราะว่าเป็นน้องสาวคนสำคัญไงล่ะ”

หัวหน้าห้องประจำห้องเรียนของพระเอก สาวน้อยผู้ให้ภาพลักษณ์เหมือนผู้ใหญ่ สุภาพนุ่มนวลและรอบรู้

มีตัวตนเหมือนพี่สาวของทุกคน เป็นสายเยียวยาปลอบประโลม ใจดีกับทุกคน รู้สึกเหนื่อยใจอยู่บ้างเพราะมีแต่คนมาขอความช่วยเหลือ
งานอดิเรกคือการอ่านหนังสือ ชอบอ่านหนังสือ จึงมีความรู้รอบตัวที่หลากหลาย หุ่นดี เพอร์เฟคสมกับเป็นผู้หญิง แต่ก็มีด้านที่ฝันเฟื่อง

ที่จริงแล้วเธอมีน้องสาว ห่วงใยน้องสาวไม่น้อยไปกว่ามาซาโตะ

เมื่อแปลงร่างด้วยพลังนกฮูก จะมีปีกโผล่ออกมา สามารถบินบนท้องฟ้าได้ และความสามารถในการมองเห็นเพิ่มขึ้นอย่างมาก

### 4. Minazuki Runa

![Character4](https://res.cloudinary.com/kagamiweb/image/upload/v1631538697/visualnovel/preview/anipani_character4.jpg)

Minazuki Runa  
มินาซึกิ รูนะ  
เพื่อนร่วมห้องปริศนา เงียบขรึม พูดน้อย

“......ลองจูบดูไหมล่ะ?”

เพื่อนร่วมชั้นที่นั่งอยู่ข้างๆ พระเอก

ที่โรงเรียน แทบไม่พูดจากับใครเลย บวกกับเค้าโครงใบหน้าที่ดูดี
จึงทำให้คนรอบข้างสัมผัสได้ถึงบรรยากาศลึกลับพิศวง

ดูเหมือนว่าจะอาศัยอยู่ในต่างประเทศ ก่อนจะย้ายเข้ามาที่โรงเรียนอิโนริงาโอกะ

แต่ทว่าจริงๆ แล้วเป็นคนเจ้าอารมณ์ อารมณ์แปรปรวน
มีด้านที่ซุกซน แกล้งมาซาโตะด้วยการชอบพูดจาให้ความหวัง

เมื่อแปลงร่างจะกลายเป็นแมว หลังเปลี่ยนโฉม จะเคลื่อนไหวได้รวดเร็วปราดเปรียว เสียงเท้าหายไปราวกับไม่มีตัวตนอยู่

---
:::note Source - Kagami Translation
https://www.facebook.com/kagamitranslation/posts/2596810710358483
:::