---
title: "Re: LieF ~Shin'ainaru Anata e~"
---

![Aibeya2](/img/visualnovel/preview/aibeya2.jpeg)

Re: LieF เป็นเกมที่ภาพสวย เพลงเพราะ และเนื้อเรื่องดีระดับ "ขึ้นหิ้ง" 
ถ้ามีโอกาส ผมอยากให้ลองซื้อมาเล่นดูครับ เมื่อเล่นจบ ผมรับประกันว่าได้ข้อคิดอะไรหลายๆ อย่างเลย
เนื้อเรื่องเกี่ยวกับเหล่าหนุ่มสาวที่เข้าสู่วัยทำงานได้ไม่นาน แต่ละคนต่างรู้สึกท้อแท้ สิ้นหวัง หมดกำลังใจในชีวิต จึงมาเข้าร่วมโครงการ TrymenT ที่เป็นการกลับมาใช้ชีวิตโรงเรียนอีกครั้งหนึ่ง
ที่โรงเรียนแห่งนี้จะมีการฝึกฝนทักษะต่างๆ ที่จำเป็นสำหรับการกลับเข้าสู่สังคมผู้ใหญ่ โดยในช่วงแรกของเกมจะเป็นการบอกเล่าในมุมมองของนางเอกคนหนึ่ง และในช่วงหลังจะสลับเป็นมุมมองของพระเอก
ว่าแล้วอย่ารอช้า เชิญอ่านเนื้อเรื่องย่อและบทแนะนำตัวละครได้เลยครับ

## รายละเอียด {#details}

> **Re: LieF ~Shin'ainaru Anata e~**  
> **Re: LieF ～親愛なるあなたへ～**

| ผู้พัฒนา | RASK |
| :---- | :---- |
| **วันวางจำหน่าย** | 28/10/2016 |
| **ภาษา** | Chinese / Japanese |
| **Homepage** | http://rask-soft.com/product/first |
| **Homepage** | https://store.steampowered.com/app/1518770 (ไม่มีภาษาอังกฤษ) |
| **VNDB** | https://vndb.org/v19587 |

## เนื้อเรื่องย่อ {#synopsis}

> ลองเริ่มต้นใหม่ อีกครั้งหนึ่ง
> ลองใช้ชีวิตโรงเรียนใหม่อีกครั้งหนึ่งดูไหม?

ฤดูกาลใหม่ สถานที่แห่งใหม่ ชีวิตโรงเรียนครั้งใหม่ อีกทั้งวิถีชีวิตใหม่ที่เต็มไปด้วยความคาดหวังและความกังวลใจได้เริ่มขึ้นแล้ว
ณ เกาะปิดตายที่ตั้งตระหง่านกลางคาบสมุทรแปซิฟิค สถานที่แห่งนี้แบ่งกั้นด้วยภูเขา ไม่มีร้านสะดวกซื้อหรือร้านอาหารใดๆ ไร้ซึ่งสถานที่พักผ่อนหย่อนใจ แม้แต่อินเทอร์เน็ตหรือสัญญาณโทรศัพท์ก็เข้าไปไม่ถึง
เหล่าตัวเอกที่ไม่เคยรู้จักกันมาก่อนจะต้องใช้ชีวิตร่วมกันบนเกาะแห่งนี้
จะมีความรักแบบใดเกิดขึ้นกับพระเอกและเหล่านางเอกแต่ละคนที่มีเป้าหมายที่แตกต่างกัน อีกทั้ง "การจบการศึกษา" ในเบื้องหน้าจะเป็นอย่างไรกัน

## ตัวละคร {#character}

### 1. Hahakigi Hinako

Hahakigi Hinako
ฮาฮะคิงิ ฮินาโกะ
箒木 日向子

CV: Aoi Yuri

เด็กผู้หญิงที่เคยทำผิดพลาดอย่างใหญ่หลวงในอดีต ส่งผลให้ปัจจุบันใช้ชีวิตอยู่ด้วยความสิ้นหวัง

เพราะต้องการเปลี่ยนแปลงตนเอง จึงมาที่โรงเรียนแห่งนี้

แม้ว่าภาพลักษณ์ภายนอกจะดูอ่อนโยน แต่จิตใจภายในเข้มแข็งยิ่งกว่าคนทั่วไป

### 2. Ootate Ruka

Ootate Ruka
โอทาเตะ รูกะ
大舘 流花

CV: Fujikawa Natsu

เด็กผู้หญิงสุดคูลที่ให้ความรู้สึกเหมือนเป็นคนสบายๆ แต่ที่จริงยึดถือหลักการว่าต้องจริงจังกับชีวิต เข้มงวดกวดขันกับตนเองอย่างตรากตรำ

คนรอบข้างแนะนำให้มาใช้ชีวิตที่โรงเรียนแห่งนี้เพราะอยากให้เธอสนุกสนานกับชีวิตบ้าง

งานอดิเรกคือการถ่ายรูป

### 3. Kaizou Momo

Kaizou Momo
ไคโซ โมโมะ
海蔵 もも

CV: Ayase Akari

เด็กผู้หญิงทวินเทลร่าเริงเต็มที่ คนบางกลุ่มรู้จักเธอในฐานะ “สาวน้อยอัจฉริยะ” มีผลงานตีพิมพ์ในวารสารวิชาการหลายเล่ม

เกลียดนามสกุลตัวเอง รู้สึกโกรธถ้าคนอื่นไม่เรียกเธอด้วยชื่อต้น

ในหัวมีแต่เรื่องมายองเนส

### 4. Ai

Ai
ไอ
アイ

CV: Okuyama Ayumi

เรียกตัวเองว่า “สาวน้อยผู้หนีออกจากบ้าน”

พักอาศัยอยู่ในสถานที่ที่ห่างจากหอพักของโรงเรียน

รู้จักกับพระเอกโดยบังเอิญเพราะความลับอะไรบางอย่าง

---
:::note Source - Kagami Translation
https://www.facebook.com/kagamitranslation/posts/2736101113096108
:::