---
title: 'Riddle Joker'
---

![Riddle](https://res.cloudinary.com/kagamiweb/image/upload/v1631554800/visualnovel/preview/riddle.jpg)

## รายละเอียด {#details}

> **Riddle Joker**  
> **リドルジョーカー**

| ผู้พัฒนา | Yuzusoft |
| :---- | :---- |
| **ผู้จัดจำหน่าย** | NekoNyan |
| **วันวางจำหน่าย** | 30/03/2018 |
| **ภาษา** | English / Chinese / Japanese |
| **Homepage** | http://www.yuzu-soft.com/products/riddle/index.html |
| **Steam** | https://store.steampowered.com/app/1277930 |
| **VNDB** | https://vndb.org/v22230 |

## เนื้อเรื่องย่อ {#synopsis}

ในอดีต "พลังจิต (ESP)" ถือเป็นพลังวิเศษที่น่าพิศวง แต่เนื่องจากมีการค้นพบอนุภาคของพลังวิเศษในช่วงปลายศตวรรษที่ 20 ปัจจุบันจึงเปลี่ยนไปเรียกพลังวิเศษนั้นว่า "พลังแอสทรัล" และผู้ใช้พลังจิตถูกเปลี่ยนไปเรียกว่า "ผู้ใช้แอสทรัล"

[อาริฮาระ ซาโตรุ] เป็นคนธรรมดาสามัญที่ใช้ชีวิตอยู่ในโลกดังกล่าว
แต่ว่านั่นเป็นเพียงภาพลักษณ์จอมปลอม
แท้จริงแล้ว [อาริฮาระ ซาโตรุ] เป็นสมาชิกเอเจนต์ขององค์กรลับที่ใช้พลังแอสทรัล

เขาได้รับคำสั่งใหม่
"จงแฝงตัวเข้าไปในโรงเรียนของเหล่าผู้ใช้แอสทรัลในฐานะนักเรียนซะ!"

เขาแฝงตัวเข้าไปในโรงเรียนพร้อมกับน้องสาวของเขา [อาริฮาระ นานามิ] พร้อมทั้งปรับตัวเข้ากับชั้นเรียนได้สำเร็จโดยไม่มีปัญหา พวกเขาสนิทกับเพื่อนร่วมชั้น [มิตสึคาสะ อายาเสะ] [นิโจอิน ฮาซึกิ] และรุ่นพี่ [ชิคิเบะ มายุ]

หน้าที่ภารกิจราบรื่นเป็นอย่างดี ไม่มีผู้ใดสงสัย
แต่แล้ว เขาต้องมาพัวพันกับเหตุการณ์ที่ไม่คาดคิด 

[มิตสึคาสะ อายาเสะ] รู้ตัวตนที่แท้จริงของเขาเสียแล้ว!
ในขณะเดียวกัน เขาก็ได้รู้ความลับที่เธอปิดบังไว้เช่นกัน...

"หน้าอกของเธอเสริมแพ็ดดันทรงไว้!"

เหล่าหนุ่มสาวที่ล่วงรู้ความลับที่ไม่อยากบอกคนอื่นของกันและกัน
การพบพานในครั้งนั้น ส่งผลอย่างยิ่งต่อโชคชะตาของพวกเขาทั้งสองคน

## ตัวละคร {#character}

### 1. Mitsukasa Ayase

![Riddle1](https://res.cloudinary.com/kagamiweb/image/upload/v1631554799/visualnovel/preview/riddle_character1.jpg)

Mitsukasa Ayase  
มิตสึคาสะ อายาเสะ  
三司 あやせ

CV: Sawasawa Sawa

เพื่อนร่วมชั้นของตัวเอก ร่าเริงแจ่มใส ขยันขันแข็ง เป็นที่ชื่นชอบของทุกคน
หลังจากที่สัมภาษณ์ในสกู๊ปข่าวเหตุการณ์บางอย่าง ทำให้เป็นที่จับตามองประหนึ่งไอดอลเนื่องจากรูปลักษณ์ภายนอกที่น่ารัก

ขนาดหน้าอกคือคัพ E ...แค่ในแบบฟอร์มประวัติส่วนตัว ความจริงแล้วเป็นขนาดที่ได้มาจากแพ็ดเสริมอก เนื่องจากขนาดหน้าอกที่แท้จริงอยู่ในเกณฑ์พอเพียง การมีหน้าอกคัพ E จึงเป็นความฝันที่ยิ่งกว่าฝัน

นิสัยก็ปลอมเหมือนหน้าอก โดยเนื้อแท้เป็นคนขี้เกียจ ชอบหมกตัวอยู่ในห้องตามลำพังคนเดียว

### 2. Arihara Nanami

![Riddle2](https://res.cloudinary.com/kagamiweb/image/upload/v1631554799/visualnovel/preview/riddle_character2.jpg)

Arihara Nanami  
อาริฮาระ นานามิ  
在原 七海

CV: Kusuhara Yui

น้องสาวของพระเอก ไม่มีความสัมพันธ์ทางสายเลือด

เก่งเรื่องงานบ้านทุกประเภท เป็นคนว่านอนสอนง่าย สุขุมเยือกเย็น เขินอายเมื่อพบคนแปลกหน้า แต่ถ้าได้คุยกันแล้วจะสนิทสนมได้ง่าย

ในองค์กร ทำหน้าที่เป็นคู่หูพระเอก คอยช่วยเหลือสนับสนุนระหว่างปฏิบัติภารกิจ

แม้จะบ่นพี่ชายอยู่เสมอ แต่ก็เป็นห่วงเป็นใย คอยดูแลพี่ชาย

มีส่วนที่เป็นจูนิเบียว (เพ้อเจ้อ) อยู่บ้างเล็กน้อย

### 3. Shikibe Mayu

![Riddle3](https://res.cloudinary.com/kagamiweb/image/upload/v1631554799/visualnovel/preview/riddle_character3.jpg)

Shikibe Mayu  
ชิคิเบะ มายุ  
式部 茉優

CV: Nishizono Sumika

รุ่นพี่ที่โรงเรียน เรียนซ้ำชั้นหลายครั้ง
ยังไม่มีความตั้งใจที่จะจบการศึกษา

ภาพลักษณ์ภายนอกดูเป็นคนใจเย็น
มีบางครั้งที่ชอบทำตัวออดอ้อนเหมือนเด็ก

มีห้องวิจัยเป็นของตัวเองอยู่ในโรงเรียน
โดยปกติจะทำวิจัยเกี่ยวกับพลังพิเศษอยู่ในห้องแล็บวิจัย

เชี่ยวชาญเรื่องการชงกาแฟให้อร่อย เจ้าตัวภูมิใจเรื่องนี้มาก

### 4. Nijouin Hazuki

![Riddle4](https://res.cloudinary.com/kagamiweb/image/upload/v1631554799/visualnovel/preview/riddle_character4.jpg)

Nijouin Hazuki  
นิโจอิน ฮาซึกิ  
二条院 羽月

CV: Haruka Sora

เพื่อนร่วมชั้นและผู้ดูแลหอพักที่พวกพระเอกอาศัยอยู่
เป็นคนตรงไปตรงมา จริงจัง และมีความรับผิดชอบสูง

ด้วยนิสัยเช่นนั้นบวกกับฐานะผู้ดูแลหอพัก
เธอจึงดุด่าว่ากล่าวและคอยตักเตือนเพื่อนนักเรียนคนอื่นๆ อยู่บ่อยครั้ง

แม้จะเป็นเช่นนั้นแต่ก็ไม่มีใครพยายามตีตัวหลีกห่างจากเธอ
ในทางกลับกัน เธอมีตัวตนประหนึ่งที่พึ่งพาของทุกคน

ชอบละครย้อนยุค สะสมแผ่น DVD ละครครบชุด

### 5. Mibu Chisaki

![Riddle5](https://res.cloudinary.com/kagamiweb/image/upload/v1631554799/visualnovel/preview/riddle_character5.jpg)

Mibu Chisaki  
มิบุ จิซากิ  
壬生 千咲

CV: Kanako

รุ่นน้องที่โรงเรียน เป็นเพื่อนร่วมชั้นของอาริฮาระ นานามิ น้องสาวพระเอก

เป็นเด็กผู้หญิงที่ร่าเริง ชอบการคบค้าสมาคม สนิทสนมกับนานามิที่กลัวคนแปลกหน้าได้

มีปม (complex) เรื่องที่ตัวเล็ก ไม่เหมาะกับเสื้อผ้าที่ดูเป็นผู้ใหญ่
แม้จะเป็นเช่นนั้นแต่เธอก็พยายามเลือกเสื้อผ้าที่เหมาะสมกับตัวเอง
ไม่ฝืนที่จะทำให้ตัวสูงขึ้นแต่อย่างใด

สนใจแฟชั่นทุกประเภท ไม่ใช่แค่เสื้อผ้าของตัวเอง

---
:::note Source - Kagami Translation
https://www.facebook.com/kagamitranslation/posts/2995065340533016
:::