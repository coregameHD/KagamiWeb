---
title: 'Summer Pockets'
---

![Aibeya2](/img/visualnovel/preview/aibeya2.jpeg)

## รายละเอียด {#details}

> **Summer Pockets**  

| ผู้พัฒนา | Key |
| :---- | :---- |
| **ผู้จัดจำหน่าย** | VisualArts/Key |
| **วันวางจำหน่าย** | 29/06/2018 |
| **ภาษา** | English / Japanese |
| **Homepage** | http://key.visualarts.gr.jp/summer |
| **Homepage** | https://store.steampowered.com/app/897220 |
| **VNDB** | https://vndb.org/v20424 |

## เนื้อเรื่องย่อ {#synopsis}

> "มีเพียงแค่ความเจิดจ้าเท่านั้นที่ยังไม่ลืม"

ทาคาฮาระ ไฮริ พระเอกของเรื่องได้ใช้เวลาช่วงปิดเทอมฤดูร้อนย้ายมาที่เกาะโทริชิโระ เพื่อจัดการทรัพย์สินของคุณยายที่เสียชีวิต
ระหว่างที่ไฮริทำความสะอาดและสะสางข้าวของที่เต็มไปด้วยความทรงจำของคุณยาย เขารู้สึกสับสนในชีวิตใหม่ที่เกาะแห่งนี้ แต่หลังจากนั้นไม่นานก็เริ่มปรับตัวได้
ได้พบกับเด็กสาวที่จ้องมองทะเล
ได้พบกับเด็กสาวที่ตามหาผีเสื้อวิเศษ
ได้พบกับเด็กสาวที่ตามหาความทรงจำและเรือโจรสลัด
ได้พบกับเด็กสาวที่ใช้ชีวิตอยู่ในหอประภาคารที่เงียบสงัด
ได้เพื่อนใหม่ที่เกาะแห่งนี้----
รู้สึกว่าไม่อยากให้ปิดเทอมฤดูร้อนนี้จบลง

## ตัวละคร {#character}

### 1. Naruse Shiroha

นารุเสะ ชิโรฮะ
Naruse Shiroha | 鳴瀬 しろは

“อย่ามายุ่งเกี่ยวกับฉันมากนักจะดีกว่านะ”

เด็กสาวบนเกาะที่สงบเยือกเย็นและกลัวคนแปลกหน้า คนสนิทของเธอมีเพียงแค่คุณปู่ที่เป็นญาติ บนเกาะเธอใช้ชีวิตอย่างโดดเดี่ยว

เนื่องจากว่าอยู่ด้วยตัวคนเดียวมานาน จึงไม่รู้วิธีการคบหาผู้คน มีบางครั้งที่เธอพูดโดยไม่ได้คิดถึงจิตใจของคนอื่น

เธอมักจะทอดสายตามองออกไปยังทะเลอยู่ที่ริมปลายเกาะบ่อยครั้ง

### 2. Sorakado Ao

โซระคาโดะ อาโอะ
Sorakado Ao | 空門 蒼

“ยังไงก็เถอะ ถ้าเห็นฉันนอนอยู่ ก็ปล่อยไว้แบบนั้นแหละ”

เด็กสาวบนเกาะที่สนิทสนมกับคนอื่นได้โดยไม่แบ่งแยกชายหญิง

ทำงานพิเศษที่ร้านขายขนมเบ็ดเตล็ด เป็นที่รักใคร่ของผู้คนทุกเพศทุกวัย

ชอบพาสุนัขจิ้งจอกป่า(?) มาด้วยเสมอ

มักพบเห็นเธอนอนอยู่ประจำที่ต่างๆ บนเกาะ แต่สำหรับผู้อยู่อาศัยบนเกาะ ดูเหมือนว่าจะเป็นเรื่องปกติที่พบเห็นได้ในชีวิตประจำวัน

### 3. Kushima Kamome

คุชิมะ คาโมเมะ
Kushima Kamome | 久島 鴎

“ฉันจะไป ไปสู่สถานที่ที่มีเรือโจรสลัดอีกครั้งหนึ่ง”

เด็กสาวลึกลับที่พบเจอกันบนเกาะ ลากกระเป๋าเดินทางขนาดใหญ่ติดตัวเสมอ
ไม่ยอมบอกโดยเด็ดขาดว่ามีอะไรอยู่ข้างใน

อาศัยอยู่บนเกาะแค่ช่วงฤดูร้อนนี้เท่านั้น ก่อนจะย้ายออกไปเหมือนกับพระเอก

เธอมักจะถือแผนที่เก่าๆ เดินเตร่ไปทั่วเกาะด้วยท่าทางเหมือนกำลังตามหาอะไรบางอย่าง เรื่องแผนที่ เธอบอกว่า “เป็นแผนที่ลายแทงสมบัติน่ะ”

### 4. Tsumugi Wenders

สึมุงิ เวนเดอร์ส
Tsumugi Wenders | 紬 ヴェンダース

“ตามหาของอยู่ค่ะ กำลังตามหาสิ่งที่อยากทำค่ะ”

เด็กสาวที่ปรากฏตัวใกล้กับหอประภาคาร เป็นลูกครึ่งเยอรมันที่มีนิสัยจริงจังและซื่อตรง ใช้ชีวิตช่วงปิดเทอมฤดูร้อนเพื่อ “ตามหาสิ่งที่อยากทำ”
เธอมักจะทำความสะอาด เก็บกวาดขยะที่พัดเข้ามายังริมชายฝั่ง เมื่อเจอของที่สามารถใช้งานได้ ก็จะเก็บรักษาไว้เป็นอย่างดี

ตอนที่ลำบากใจหรือไม่มีคำพูด จะร้อง “มุกิ้ว”

ชอบฮัมเพลงแปลกถิ่นโบราณอยู่บ่อยๆ

### 5. Nomura Miki

โนมุระ มิกิ
Nomura Miki | 野村 美希

“ตอบแทนบุญคุณอันน้อยนิดให้เกาะแห่งนี้”

เด็กสาวผู้อยู่สังกัดหน่วยปฏิบัติการรักษาความสงบของเหล่าหนุ่มสาวประจำเกาะโทริชิโระ

ใช้ปืนฉีดน้ำรุ่นดัดแปลงเฉพาะตัว “ไฮโดรกลาดิเอเตอร์ รุ่นปรับปรุง” ยิงใส่ผู้ที่ฝ่าฝืนกฎระเบียบอย่างไม่ปรานี

ทำหน้าที่ประกาศข่าวสารที่หอกระจายเสียงของเกาะ คอยสอดส่องทั่วทั้งเกาะอย่างสมบูรณ์แบบ

### 6. Mizuori Shizuku

มิซึโอริ ชิซึคุ
Mizuori Shizuku | 水織 静久

“วันนี้ ฉันจะมาป่าวประกาศเรื่องหน้าอก”

ประธานนักเรียนของโรงเรียนบนผืนแผ่นดินที่ทุกคนที่อาศัยอยู่บนเกาะแห่งนี้ไปเรียนกันมาที่เกาะแห่งนี้เพื่อเจอกับสึมุงิ

ความหลงใหลและความเคารพที่มีต่อหน้าอกนั้นสามารถแพร่กระจายสู่ผู้ที่อยู่ใกล้ได้

ไม่ใช่ว่าชอบเด็กผู้หญิงด้วยกัน เพียงแค่หลงใหลในหน้าอกเท่านั้น

มักจะอยู่ที่หอประภาคารด้วยกันกับสึมุงิ
### 7. Katou Umi

คาโต้ อุมิ
Katou Umi | 加藤 うみ

“ไม่ร่าเริงเลยนะ กินข้าวผัดไหมคะ”

เด็กผู้หญิงที่เป็น second cousin (ลูกของลูกพี่ลูกน้อง) และถือเป็นญาติห่างๆ ของพระเอก

เพราะอาศัยอยู่ในเมืองหลวงมาตลอด เลยหลงใหลใฝ่ฝันชีวิตความเป็นอยู่ในชนบท

มีความหลงใหลในข้าวผัดมากกว่าคนทั่วไป

เมื่อเทียบกับอายุ คำพูดคำจามีความหนักแน่นและให้ความรู้สึกเหมือนผู้ใหญ่

### 8. Kamiyama Shiki

คามิยามะ ชิกิ
Kamiyama Shiki | 神山 識

"นี่ รู้อะไรเกี่ยวกับยักษ์ที่อาศัยอยู่บนเกาะนี้บ้างไหม"

เด็กสาวผู้รักการออกเดินทางที่มาเยือนเกาะโทริชิโระ เดินทางขึ้นเหนือล่องใต้ทั่วญี่ปุ่น รวบรวม “ตำนานเล่าขานของยักษ์” มาเยือนเกาะโทริชิโระเพราะได้ยินมาว่าที่เกาะแห่งนี้มี "ตำนานปรัมปราเกี่ยวกับยักษ์" อยู่

แม้จะบอกว่าไม่เคยมาที่เกาะแห่งนี้มาก่อน แต่กลับพบสถานที่ที่แม้กระทั่งชาวเกาะท้องถิ่นยังไม่รู้จัก เชี่ยวชาญเรื่องการเอาตัวรอด โดยเฉพาะเรื่องการตามหาสิ่งที่สามารถรับประทานได้

......แต่ทว่ากลับหมดสติหน้าคว่ำเพราะหิวจนท้องกิ่ว พอได้รับข้าวปั้น (โอมุซุบิ) ก็ทำตัวว่านอนสอนง่ายขึ้นมาทันที

---
:::note Source - Kagami Translation
https://www.facebook.com/kagamitranslation/posts/2911664382206446
:::