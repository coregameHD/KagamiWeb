---
title: 'HaremKingdom'
---

![Haremkingdom](https://res.cloudinary.com/kagamiweb/image/upload/v1631541566/visualnovel/preview/haremkingdom.jpg)

ช่วง 1-3 ปีที่ผ่านมานี้ ไลท์โนเวลแนวไปต่างโลกหรือ "อิเซไก (異世界)" ได้รับความนิยมอย่างมาก แต่พล็อตเรื่องแนวนี้กลับไม่ค่อยมีในเกม Visual Novel/Eroge สักเท่าไร (ถ้ามี ก็จะเป็นเกมสไตล์ RPG ไปเลย)

ล่าสุด เมื่อวานนี้ (21 ตุลาคม) ทางค่าย Smee ได้ประกาศเปิดตัวเกมใหม่ ชื่อว่า HaremKingdom (ハーレムキングダム)

โดยธีมหลักของเกมนี้คือ "ต่างโลก x ฮาเร็มรักบริสุทธิ์" 
พร้อมกับสโลแกน "ฮาเร็มทำให้ทุกคนมีความสุข"

เนื้อเรื่องย่อคือพระเอกมีปม (trauma) ด้านความรัก จึงพยายามหลีกเลี่ยงการคบค้าสมาคมกับผู้หญิง

แต่แล้วจู่ๆ พระเอกก็ถูกพาไปต่างโลกพร้อมกับเพื่อนสมัยเด็ก ได้กลายเป็นราชาคนสุดท้ายของประเทศ และต้องปกครองประเทศโดยไม่มีสิทธิ์ปฏิเสธ

ด้วยเหตุนี้ พระเอกจึงต้องพัฒนาประเทศ สืบทอดทายาท และสร้างฮาเร็มที่ดียิ่งขึ้นให้ได้

จุดเด่นของเกมนี้คือเป็นเกมที่ไม่มีรูทแยกของนางเอกแต่ละคน มีเพียงแค่ฮาเร็มตั้งแต่ต้นจนจบ และไม่ว่าจะเลือกชอยส์อะไร สุดท้ายแล้วทุกคนจะมีความสุขแบบ Happy Ending เสมอ

นอกจากนี้ เรายังเลือกประเภทของฮาเร็มได้ด้วย เช่น ฮาเร็มที่เหล่านางเอกปะทะตบตีกัน หรือฮาเร็มที่นางเอกทุกคนช่วยกันปรนนิบัติพระเอก เป็นต้น

## รายละเอียด {#details}

> **HaremKingdom**  
> **ハーレムキングダム**

| ผู้พัฒนา | Smee |
| :---- | :---- |
| **วันวางจำหน่าย** | 28/02/2020 |
| **ภาษา** | Japanese Only |
| **Homepage** | http://www.hook-net.jp/smee/haremkingdom/index.html |
| **VNDB** | https://vndb.org/v26765 |

## เนื้อเรื่องย่อ {#synopsis}

ณ วันหยุดวันหนึ่ง พระเอกของเรื่องที่มีอดีตอันชอกช้ำ (trauma) กับความรักและผู้หญิงได้ถูกฮิคาริ เพื่อนสมัยเด็กของเขาดุด่าว่าทำไมถึงยึดมั่นในงานอดิเรกอย่างสนุกสนานและหลีกหนีการคบหาผู้หญิง ฮิคาริเป็นห่วงว่าถ้ายังเป็นแบบนี้ต่อไป พระเอกจะกลายเป็นผู้ชายที่ไม่เอาไหน

ทันใดนั้น มีแสดงสว่างแรงกล้าปกคลุมพวกเขาทั้งสองคน และทั้งสองถูกพาไปยังต่างโลก เมื่อลืมตาขึ้น พวกเขาได้อยู่ในดินแดนอันรุ่งโรจน์ติดริมทะเลเสียแล้ว ขณะที่กำลังจะทำความคุ้นเคยกับสภาพแวดล้อมรอบข้าง พวกเขาก็ได้พบกับราชินีที่ก่อตั้งอาณาจักรแห่งนี้ และพระเอกก็ได้รับการประกาศว่าเป็น 'ราชาองค์สุดท้าย' ที่หลงเหลืออยู่ในประเทศแห่งนี้

พระเอกต้องขึ้นครองราชย์เป็นราชาโดยไม่มีสิทธิ์ปฏิเสธ และความรักครั้งแรกของเขาคือการใช้อำนาจในนามผู้ปกครองอาณาจักร "สร้างฮาเร็มที่ดี และพยายามอย่างสุดความสามารถเพื่อสืบสกุลและพัฒนาประเทศ" เขาคิดเช่นนั้น

พอรู้สึกตัวอีกที พระเอกก็ได้รับความสนใจจากองค์หญิงที่เป็นคู่หมั้นจากประเทศข้างเคียง อีกทั้งยังมีสาวงามปรากฎตัว ฮิคาริก็โกรธเดือดดาลและทนไม่ไหว

"ผมอยากมีความรักแบบปกติ" เขากล่าวเช่นนั้น

ความรักฮาเร็มที่สับสนอลหม่านได้เริ่มขึ้น!

---
:::note Source - Kagami Translation
https://www.facebook.com/kagamitranslation/posts/2673275482712005
:::