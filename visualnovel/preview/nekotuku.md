---
title: 'Nekotsuku, Sakura.'
---

![Nekotuku](https://res.cloudinary.com/kagamiweb/image/upload/v1631553442/visualnovel/preview/nekotuku.jpg)

## รายละเอียด {#details}

> **Nekotsuku, Sakura.**  
> **ねこツク、さくら。**

| ผู้พัฒนา | Lump of Sugar |
| :---- | :---- |
| **วันวางจำหน่าย** | 26/06/2020 |
| **ภาษา** | Japanese Only |
| **Homepage** | http://www.lumpofsugar.co.jp/product/nekotuku/index.html |
| **VNDB** | https://vndb.org/v28130 |

## เนื้อเรื่องย่อ {#synopsis}

โรงเรียนแห่งนี้มีพระเจ้า (วิญญาณ) อาศัยอยู่--

"โรงเรียนคุจิ" โรงเรียนอันภาคภูมิที่มีประวัติยาวนาน ตั้งตระหง่านอยู่บนพื้นที่กว้าง รองรับนักเรียนจำนวนมาก

วันหนึ่งในช่วงฤดูใบไม้ผลิ โอสึกิ พระเอกของเรื่องกำลังช่วยงานพิธีปฐมนิเทศของโรงเรียนอยู่ ทันใดนั้นเขาก็เห็นหูแมวงอกออกมาจากหัวของอายาโนะ นักเรียนหญิงที่ย้ายเข้ามาใหม่ต่อหน้าต่อตา!

ไม่นานนัก มีสาวน้อยหูแมวอีกคนหนึ่งปรากฏตัวขึ้นและมาขอโทษพวกเขาทั้งสองคน เธอชื่อสึกิ เป็น "พระเจ้าคู่แฝด" คนน้อง พระเจ้าที่เลื่องลือกันว่าคอยปกป้องคุ้มกันโรงเรียนแห่งนี้

สึกิอธิบายให้ฟังว่า อากิ พระเจ้าคู่แฝดคนพี่เข้าสิงอายาโนะ จึงทำให้มีหูแมวงอกออกมา ซึ่งสาเหตุที่เข้าสิงอายาโนะเป็นเพราะตัวตนที่แท้จริงของ "พระเจ้าคู่แฝด" คือวิญญาณแมวสองตัวที่ถูกจองจำอยู่ที่โรงเรียน ออกจากอาณาเขตโรงเรียนไม่ได้

อากิ พระเจ้าคู่แฝดคนพี่จึงพยายามออกจากโรงเรียนแห่งนี้ด้วยการเข้าสิงอายาโนะ แต่ถึงแม้จะเข้าสิงอายาโนะ อากิก็ยังออกจากโรงเรียนแห่งนี้ไม่ได้ ความปรารถนาไม่อาจเป็นจริง แถมอายาโนะยังโดนสิงต่อไป

ด้วยเหตุนี้ โอสึกิ พระเอกของเรื่องจึงร่วมมือกับเร็นกะ ลูกสาวของผู้อำนวยการโรงเรียน และยาโยย รุ่นพี่ที่คลั่งไคล้เรื่องลี้ลับ เพื่อให้ความปรารถนาของอากิเป็นจริง

จู่ๆ ก็ต้องเริ่มใช้ชีวิตโรงเรียนที่ไม่เป็นไปตามครรลองเสียแล้ว

ทั้งหมดนี้คือเรื่องราวความรักระหว่างพระเจ้า (วิญญาณ) ยามฤดูใบไม้ผลิ ฤดูกาลแห่งการพานพบและการจากลา

---
:::note Source - Kagami Translation
https://www.facebook.com/kagamitranslation/posts/3037972919575591
:::