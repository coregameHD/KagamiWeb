---
id: 'cloverdays'
title: "Clover Day's"
---

![Clover Day's](/img/visualnovel/preview/cloverdays.jpeg)

Clover Day's เป็นเกมแนว Slice of life และ Love comedy ที่กล่าวถึงเนื้อเรื่องของฝาแฝด 3 คู่ รวมทั้งหมด 6 คน โดยจะเน้นไปที่สัญญาในวัยเด็ก สายสัมพันธ์ระหว่างครอบครัว การฝ่าฟันอุปสรรคต่างๆ และความหมายของการเติบโตเป็นผู้ใหญ่

ถ้าใครกำลังมองหาเกมที่เนื้อหามีความหนักแน่นในระดับหนึ่ง มีหลากหลายอารมณ์และอบอุ่นหัวใจ ผมแนะนำว่าไม่ควรพลาดครับ

## รายละเอียด {#details}

> **Clover Day's**  

| ผู้พัฒนา | ALcot |
| :---- | :---- |
| **ผู้จัดจำหน่าย** | NekoNyan |
| **วันวางจำหน่าย** | 28/03/2014 |
| **ภาษา** | Japanese / English |
| **Homepage** | http://www.alcot.biz/product/cld/index.html |
| **VNDB** | https://vndb.org/v13325 |

## เนื้อเรื่องย่อ {#synopsis}

> สิ่งนั้นคือ ความรู้สึกที่เก็บซ่อน  
> สิ่งนั้นคือ คำอธิษฐานชั่วนิรันดร์  
> สิ่งนั้นคือ ความปรารถนาจากหัวใจ  
> สิ่งนั้นคือ ความเสียใจที่กอดกุมไว้อยู่เรื่อยมา  
>   
> เช่นนั้น สัญญาเมื่อครั้งวัยเยาว์――

........

"ยูโตะ" พระเอกของเรื่องถูกทางครอบครัวทอดทิ้งไว้ที่สถานเลี้ยงเด็กกำพร้าในประเทศอังกฤษ ก่อนที่เจ้าของธุรกิจพาณิชย์ ทาคาคุระ โยชิโอมิ รับยูโตะมาเลี้ยงดูและพาเขามาที่ประเทศญี่ปุ่น

ยูโตะพูดภาษาญี่ปุ่นไม่ได้ แต่ก็ได้รับการสนับสนุนดูแลจากคู่น้องสาวฝาแฝดนอกกฎหมาย "อันซึ" ที่ร่าเริงแต่ขี้อาย และ "อันริ" ที่เย็นชาแต่เอาจริงเอาจัง รวมถึงเพื่อนร่วมชั้นเรียนสมัยประถม "สึบาเมะ" ที่ไร้เดียงสาและใจดี และ "อิซึมิ" ที่ชอบโอ้อวด ไม่ซื่อตรงต่อตัวเอง

เหล่าเด็กหนุ่มเด็กสาวที่ไม่ได้ตระหนักถึงความหมายของความรักหัวเราะไปด้วยกัน ร้องไห้ไปด้วยกัน และก่อกำเนิดเป็นสายสัมพันธ์ที่ไม่อาจทดแทนได้

จนกระทั่ง 10 ปีผ่านไป――

ทัศนียภาพของเมืองได้เปลี่ยนไป พวกเขาเองก็เปลี่ยนไปเช่นกัน

――แต่มีบางสิ่งบางอย่างที่ไม่เปลี่ยนแปลง ไม่ว่าเวลาจะผ่านไปนานแค่ไหนก็ตาม

"ยังจำสัญญาในวันนั้น......ได้อยู่หรือเปล่า?"

"เฮคิรุ" และ "ฮิคารุ" คู่ฝาแฝดเพื่อนสมัยเด็กเมื่อ 10 ปีก่อนได้ข้ามทะเลอันไกลโพ้น มาปรากฏตัวอยู่ตรงหน้ายูโตะ ความรู้สึกที่หยุดนิ่งไปได้กลับมาเคลื่อนไหวอีกครั้ง

ต่อจากนี้คือจุดเริ่มต้นของวันคืนอันรุ่งโรจน์ <Clover Day's> ――

---
:::note Source - Kagami Translation
https://www.facebook.com/kagamitranslation/posts/3639144649458412
:::