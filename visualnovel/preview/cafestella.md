---
title: 'Cafe Stella to Shinigami no Chou'
image: https://res.cloudinary.com/kagamiweb/image/upload/v1631539740/visualnovel/preview/cafestella.jpg
tags: [yuzusoft]
---

![Cafestella](https://res.cloudinary.com/kagamiweb/image/upload/v1631539740/visualnovel/preview/cafestella.jpg)

## รายละเอียด {#details}

> **Cafe Stella to Shinigami no Chou**  
> **Café Stella and the Reapers' Butterflies**  
> **喫茶ステラと死神の蝶**

| ผู้พัฒนา | Yuzusoft |
| :---- | :---- |
| **ผู้จัดจำหน่าย** | NekoNyan |
| **วันวางจำหน่าย** | 20/12/2019 |
| **ภาษา** | Japanese Only |
| **Homepage** | http://www.yuzu-soft.com/products/stella/index.html |
| **VNDB** | https://vndb.org/v26414 |

## เนื้อเรื่องย่อ {#synopsis}

ทาคามิเนะ โคเซ ตัวเอกประจำเกมนี้ ใช้ชีวิตโรงเรียนอย่างเรื่อยเปื่อย

วันหนึ่ง เขาประสบอุบัติเหตุที่ร้ายแรงถึงชีวิต
แต่แล้ว กลับเกิดเหตุการณ์ประหลาดที่คาดไม่ถึง

ทั้งๆ ที่ทาคามิเนะ โคเซควรจะตายไปแล้ว 
แต่เขากลับลืมตาตื่นขึ้นมาอีกครั้ง
...แถมยังเป็นช่วงเช้าตรู่ของวันเกิดเหตุอีกด้วย

เขาใช้ชีวิตซ้ำรอยเดิมอีกครั้งหนึ่งโดยที่ยังไม่รู้ถึงสาเหตุว่าทำไม
สิ่งที่เขารู้เพียงแค่ มันไม่ใช่ฝันบอกลางหรือเดจาวู 
เพราะเหตุการณ์ตลอดทั้งวันเหมือนกับวันนั้นไม่มีผิด 

และแล้ว เขาก็ตายอีกครั้งหนึ่งโดยที่ยังจดจำความน่ากลัวของเหตุการณ์ดังกล่าวได้อยู่

ทันใดนั้นเอง ชั่วขณะที่เกิดอุบัติเหตุร้ายแรง--

เขาก็ได้พบกับ "ยมทูต" และ "แมวที่พูดภาษามนุษย์ได้"
พร้อมกับคำเตือนที่ว่า...

"เจ้ายังหลีกหนีความตายไม่พ้น"

เพื่อหลีกเลี่ยงความตาย ทาคามิเนะ โคเฮจึงต้องช่วยเหลือยมทูตด้วยการทำงานที่ร้านกาแฟ (คาเฟ่)

โลกย้อนเวลากลับ ทาคามิเนะ โคเซรอดพ้นจาก "ความตาย" ได้แล้ว
แต่ยังหลีกเลี่ยงจากลิขิต "ความตาย" ที่กำลังจะเข้ามาเยือนไม่พ้น

ทั้งหมดนี้คือเรื่องราวความรักของชายหนุ่มคนหนึ่งที่ท้าทายชะตากรรมของตนและโลกนี้... หรือเปล่านะ?

## ตัวละคร {#character}

### 1. Akizuki Kanna

![Cafestella1](https://res.cloudinary.com/kagamiweb/image/upload/v1631540182/visualnovel/preview/cafestella_character1.jpg)

อาคิซึกิ คันนะ  
Akizuki Kanna

CV. McLaren

ยมทูตผู้ใช้ชีวิตอยู่บนโลกมากกว่า 100 ปี

ไม่ถนัดเรื่องการใช้งานอุปกรณ์กลไก ใช้เทคโนโลยีไฮเทคไม่เป็น ความรู้อยู่ในระดับเดียวกันกับคุณยายตามต่างจังหวัด

แม้จะมีชีวิตยืนนาน แต่ก็ไม่ได้ถือตัวแต่อย่างใดเป็นคนอัธยาศัยดี สนิทสนมกับผู้อื่นได้ง่าย ชอบแกล้งคนอื่น

มีบางช่วงเวลาที่ปฏิบัติตัวสมกับที่ผ่านโลกมายาวนาน

### 2. Shiki Natsume

![Cafestella2](https://res.cloudinary.com/kagamiweb/image/upload/v1631540183/visualnovel/preview/cafestella_character2.jpg)

ชิกิ นัตสึเมะ  
Shiki Natsume

CV. Kanako

เด็กสาวที่เรียนมหาวิทยาลัยเดียวกันกับพระเอก

ผู้คนรอบข้างต่างคิดว่าเธอเป็นเด็กผู้หญิงที่สงบเยือกเย็น แต่แท้จริงแล้ว เธอไม่ใช่สาวคูลเหมือนที่ทุกคนคิด เพียงแค่ไม่ถนัดในการแสดงสีหน้าและอารมณ์ออกมา

ในทางกลับกัน เธอเป็นคนใสซื่อบริสุทธิ์ หน้าแดงขึ้นมาทันทีเมื่อพูดคุยเรื่องเพศ

### 3. Sumizome Nozomi

![Cafestella3](https://res.cloudinary.com/kagamiweb/image/upload/v1631540184/visualnovel/preview/cafestella_character3.jpg)

ซุมิโซเมะ โนโซมิ  
Sumizome Nozomi

CV. Uehara Aoi

เพื่อนสมัยเด็กผู้ร่าเริงแจ่มใส ซื่อตรง และอ่อนโยน

แม้ว่าอายุน้อยกว่าพระเอก แต่เธอมักจะพูดตรงๆ กับพระเอกโดยไม่เกรงอกเกรงใจ เพราะเป็นเพื่อนกันตั้งแต่ยังเด็ก

บางครั้ง เธอรับหน้าที่เป็นมิโกะเพื่อช่วยเหลือทางครอบครัวที่เป็นเจ้าของศาลเจ้า

กังวลเรื่องน้ำหนักตัวตามประสาเด็กผู้หญิงทั่วไป ไม่อาจหักห้ามใจไว้ได้เมื่อมีอาหารอร่อยๆ อยู่ตรงหน้า

ท้ายสุดแล้ว เธอรู้สึกเสียใจอย่างยิ่งเมื่อยืนอยู่บนเครื่องชั่งน้ำหนัก

### 4. Hiuchidani Mei

![Cafestella4](https://res.cloudinary.com/kagamiweb/image/upload/v1631540183/visualnovel/preview/cafestella_character4.jpg)

ฮิอุจิดานิ เมอิ  
Hiuchidani Mei

CV. Neraiuchi Urara

เด็กผู้หญิงที่ร่าเริง เต็มเปี่ยมด้วยกำลังวังชา เป็นคนตรงไปตรงมา ไม่มีลับลมคมใน ไม่ถนัดเรื่องยุ่งยากซับซ้อน ชอบสิ่งที่ชัดเจนแจ่มแจ้ง ทำความเข้าใจได้ง่าย

ในอดีตเคยเรียนอยู่ห้องเดียวกันกับซุมิโซเมะ โนโซมิ แต่ปัจจุบันเรียนอยู่คนละโรงเรียนกัน

มีด้านที่เหมือนเด็ก ชอบของน่ารักๆ อย่างเช่นตุ๊กตา อยากให้คนอื่นๆ เอาใจ ไม่ถนัดงานบ้านเพราะพ่อแม่ตามใจ

อดีตสมาชิกชมรมว่ายน้ำ ยังคงกังวลเรื่องที่ร่างกายถูกแดดเผาแล้วไม่กลับมาเป็นเหมือนเดิม

### 5. Shioyama Suzune

![Cafestella5](https://res.cloudinary.com/kagamiweb/image/upload/v1631540182/visualnovel/preview/cafestella_character5.jpg)

ชิโอะยามะ ซุซุเนะ  
Shioyama Suzune

CV. Kino Miki

พี่สาวนักทำขนมหวานประจำร้าน

ใช้ชีวิตเรื่อยเปื่อย ค่อนข้างขี้เกียจ ตอนอยู่ที่บ้านไม่เคยช่วยงานบ้าน แม้กระทั่งตอนที่อยู่คนเดียวในหอพัก ก็ไม่เคยแตะงานบ้านเลยแม้แต่น้อย

แต่ว่าเธอจริงจังอย่างมากเมื่อเป็นเรื่องงาน มีความพิถีพิถันเรื่องการทำขนมหวาน ไม่อ่อนข้อให้ ด้วยเหตุนี้เธอมักจะมีเรื่องกับคนรอบข้างเมื่อความคิดเห็นไม่ลงรอยกัน

---
:::note Source - Kagami Translation
https://www.facebook.com/kagamitranslation/posts/2567058903333664
:::