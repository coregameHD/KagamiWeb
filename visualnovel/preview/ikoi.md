---
title: 'Omoide Kakaete Ai ni Koi!!'
---

![ikoi](https://res.cloudinary.com/kagamiweb/image/upload/v1631888483/visualnovel/preview/ikoi.png)

## รายละเอียด {#details}

> **Omoide Kakaete Ai ni Koi!!**  
> **思い出抱えてアイにコイ!!**

| ผู้พัฒนา | Hooksoft |
| :---- | :---- |
| **วันวางจำหน่าย** | 24/09/2021 |
| **ภาษา** | Japanese Only |
| **Homepage** | http://www.hook-net.jp/ikoi |
| **VNDB** | https://vndb.org/v31125 |

## เนื้อเรื่องย่อ {#synopsis}

ฤดูใบไม้ผลิ ฤดูแห่งการพบพานและการจากลา พระเอกของเรื่อง ซาคาวะ ฮารุกิ (酒匂 晴輝) ต้องย้ายบ้านในช่วงก่อนขึ้นชั้นป.3 ส่งผลให้เขาพัดพรากจากบรรดาเพื่อนสนิทแสนที่รัก หลังจากนั้นเวลาผ่านไปหลายปี คุณพ่อของเขามีโอกาสได้ย้ายไปทำงานที่ต่างประเทศ เขาจึงกลับมาอาศัยอยู่ที่อพาร์ทเมนต์ในเมืองที่เคยอาศัยอยู่เมื่อครั้งอดีต

ท้ายที่สุด เขาก็ได้พบกับบรรดานางเอก อีกทั้งได้หวนย้อนกลับไปคุยเรื่องในอดีตอีกครั้งหนึ่ง เรียนรู้และทับถมช่วงเวลาว่างเปล่าที่ขาดหายไปของกันและกัน ในไม่ช้าก็กลายเป็นความสัมพันธ์พิเศษกับบรรดาเพื่อนสมัยเด็ก

## จุดเด่นของเกม {#point}

> “จากเพื่อนสมัยเด็กสู่คนรัก”

ในเกมนี้ เรื่องราวจะเริ่มจากสมัยเด็ก พอโตเป็นผู้ใหญ่ (นักเรียน) ก็ได้พบกันอีกครั้ง และเป็นจุดเริ่มต้นของความรัก

![point1](https://res.cloudinary.com/kagamiweb/image/upload/v1631888801/visualnovel/preview/ikoi_point01.jpg)

ความรักกับเพื่อนสมัยเด็กเบ่งบานจากการติดต่อพูดคุย

![point2](https://res.cloudinary.com/kagamiweb/image/upload/v1631888801/visualnovel/preview/ikoi_point02.jpg)

นางเอกทุกคนเป็นเพื่อนสมัยเด็ก

![point3](https://res.cloudinary.com/kagamiweb/image/upload/v1631888801/visualnovel/preview/ikoi_point03.jpg)

ครึกครื้นด้วยการพูดคุยเรื่องในความทรงจำ ใช้เวลาร่วมกันด้วยความสนุกสนาน

## ตัวละคร {#character}

![ikoi character](https://res.cloudinary.com/kagamiweb/image/upload/v1631888526/visualnovel/preview/ikoi_character.jpg)

### 1. Kuriyama Tomari

![ikoi character1](https://res.cloudinary.com/kagamiweb/image/upload/v1631888526/visualnovel/preview/ikoi_character1.jpg)

Kuriyama Tomari (栗山 兎鞠)  
คุริยามะ โทมาริ

บ้านอยู่ใกล้กัน อายุเท่ากันกับพระเอก

สมัยเด็กเป็นคนขี้แยที่เอาแต่ร้องไห้ตลอดเวลา พระเอกคอยดูแลอยู่เสมอ พอได้พบกันอีกครั้งก็เลยช่วยเหลือด้วยความรู้สึกอยากตอบแทนบุญคุณ กิ๊บติดผมที่พระเอกมอบให้ตอนย้ายบ้านคือทรัพย์สมบัติอันล้ำค่า

### 2. Sugou Chisato

![ikoi character2](https://res.cloudinary.com/kagamiweb/image/upload/v1631888526/visualnovel/preview/ikoi_character2.jpg)

Sugou Chisato (州郷 千聖)  
สุโก จิซาโตะ

พี่สาวของเพื่อนสนิท อายุมากกว่า 1 ปี

ช่วงสมัยที่เป็นเด็กซุกซนคือประวัติดำมืดที่ไม่อยากให้ใครพูดถึง ด้วยเหตุนี้ ปัจจุบันจึงทำตัวเป็นสาวในอุดมคติในความคิดของผู้ชาย แต่เนื่องจากมีนิสัยขี้แกล้งโดยกำเนิด เธอจึงคอยแกล้งเย้าแหย่พระเอกดังเช่นในอดีต

### 3. Tokorozawa Iku

![ikoi character3](https://res.cloudinary.com/kagamiweb/image/upload/v1631888526/visualnovel/preview/ikoi_character3.jpg)

Tokorozawa Iku (所沢 郁)  
โทโคโระซาวะ อิคุ

อายุน้อยกว่า 1 ปี รักใคร่พระเอกเสมือนว่าเป็นพี่ชาย

ผลจากการละทิ้งการเรียนและทุ่มสุดตัวให้กับพรสวรรค์ด้านกีฬา ทำให้เธอเฉิดฉายในฐานะยอดนักกีฬา เนื่องจากได้อิทธิพลแรงกล้าจากมังงะสุดฮิตในสมัยก่อน ปัจจุบันเธอทำตัวเหมือนเจ้าชายและได้รับเสียงกรี๊ดกร๊าดอย่างคลั่งไคล้จากบรรดาผู้หญิง

ในขณะเดียวกัน เธอทำตัวเชื่องราวกับลูกสุนัขกับพระเอกที่รักใคร่เสมือนว่าเป็นพี่ชาย

### 4. Harunohara Yuuna

![ikoi character4](https://res.cloudinary.com/kagamiweb/image/upload/v1631888526/visualnovel/preview/ikoi_character4.jpg)

Harunohara Yuuna (春ノ原 優菜)  
ฮารุโนะฮาระ ยูนะ

อายุเท่ากันกับพระเอก เป็นคู่แข่งเวลาเล่นเกมการ์ดด้วยกันเมื่อสมัยเด็ก

พระเอกเคยช่วยยูนะตอนที่เกิดวิกฤติไว้ ทำให้พระเอกเป็นฮีโร่ในสายตาของเธอ สาเหตุเนื่องจากวิกฤติในครั้งนั้น ส่งผลให้ในปัจจุบันเธอไม่กล้าเข้าใกล้ผู้ชาย แต่พอได้พบกับพระเอกอีกครั้งหนึ่งเธอกลับกลายเป็นที่พึ่งพิง คอยให้คำปรึกษากับพระเอก

### 5. Nishitani Shizuru

![ikoi character5](https://res.cloudinary.com/kagamiweb/image/upload/v1631888526/visualnovel/preview/ikoi_character5.jpg)

Nishitani Shizuru (西渓 静流)  
นิชิทานิ ชิซึรุ

อายุเท่ากันกับพระเอก ย้ายเข้ามาที่เมืองแห่งนี้ก่อนที่พระเอกจะย้ายออกไป

เธอเป็นคนที่ไม่มีเพื่อนเพราะขี้อายตั้งแต่อดีต พอย้ายมาที่เหมืองแห่งนี้ก็ได้พระเอกเป็นเพื่อน เธอยังจดจำบุญคุณนี้ไว้ได้ พอได้กลับมาเจอกันอีกครั้งหนึ่งก็อยากจะสนิทกับพระเอกในทันที แต่เนื่องจากนิสัยขี้อายกำเริบ จึงทำให้เธอปฏิบัติกับพระเอกด้วยท่าทีเย็นชาและเสียใจในภายหลังซ้ำแล้วซ้ำเล่า

---
:::note Source - Kagami Translation
https://www.facebook.com/kagamitranslation/posts/4223024741070397
:::