---
title: 'Hapymaher'
image: https://res.cloudinary.com/kagamiweb/image/upload/v1631541494/visualnovel/preview/hapymaher.jpg
tags: [purplesoftware]
---

![Hapymaher](https://res.cloudinary.com/kagamiweb/image/upload/v1631541494/visualnovel/preview/hapymaher.jpg)

## รายละเอียด {#details}

> **Hapymaher**  
> **ハピメア**

| ผู้พัฒนา | Purple Software |
| :---- | :---- |
| **ผู้จัดจำหน่าย** | MangaGamer |
| **วันวางจำหน่าย** | 28/02/2013 |
| **ภาษา** | Japanese / English |
| **Homepage** | http://www.purplesoftware.jp/products/hapymaher/index.html |
| **VNDB** | https://vndb.org/v10957 |

## เนื้อเรื่องย่อ {#synopsis}

> ลูซิดดรีม (Lucid Dream)  
> คือความฝันที่รู้สึกตัวว่า "เรากำลังอยู่ในความฝันนี่นา"

หลังจากที่เกิดอุบัติเหตุในช่วงวัยเด็ก 'ไนโต โทรุ' เริ่มฝันเห็นแต่ลูซิดดรีม เขารู้สึกตัวอยู่เสมอว่าตนกำลังอยู่ในความฝัน ส่งผลให้นอนหลับได้ไม่เต็มอิ่มและเหนื่อยล้าในช่วงระหว่างวันจากการอดหลับอดนอนอยู่เสมอ

เขามีเพื่อนสมัยเด็ก 'ซากิ' ที่เรียกเขาว่าพี่ชายและพยายามให้การช่วยเหลืออยู่เสมอ มี 'ยาโยย' รุ่นพี่จากชมรมวิทยาศาสตร์ที่เพลิดเพลินกับวิถีชีวิตอันแปลกประหลาดของโทรุ และมี 'เคโกะ' รุ่นน้องผู้ร้องเพลงหน้าสถานีรถไฟที่มักจะเรียกเขาว่าคนพิลึก

จนกระทั่งคืนนี้โทรุก็หลับฝันเช่นเคย แต่ฝันครั้งนี้กลับแตกต่างจากครั้งที่ผ่านๆ มา

　"ไมอา...? มาทำอะไรในความฝัน...?"

เด็กผู้หญิงที่ไม่เคยเห็นหน้าเห็นตาแม้แต่ครั้งเดียวตั้งแต่เริ่มฝันลูซิดดรีมได้กลับมาปรากฏตัวตรงหน้าโทรุอีกครั้งหนึ่ง สำหรับโทรุ นี่คือฝันร้ายที่แย่ที่สุด เพียงแต่คนที่ปรากฏตัวไม่ได้มีแค่ไมอาเท่านั้น

　"ฉันจะทำให้ฝันร้ายทั้งหมดจบลงเอง"

ผู้หญิงที่ชื่อ 'อลิซ' ช่วยเหลือโทรุจากเงื้อมมือของไมอาไว้ได้ อลิซแนะนำตัวว่าเธอเป็นนักท่องความฝันและบังเอิญมาอยู่ในความฝันของโทรุพอดี

โทรุกังวลใจว่าการพบพานทั้งหมดนี้คือจุดเริ่มต้นของอะไรกัน ทันใดนั้นไมอากระซิบที่ข้างหูโทรุว่า...

　"นี่คือเรื่องเล่าของฝันร้ายอันแสนสุขและหอมหวาน"

:::note หมายเหตุ
ลูซิดดรีม / 明晰夢 (meisekimu) / Lucid Dream (เรียกอีกอย่างหนึ่งว่า 'ฝันรู้ตัว' หรือ 'ฝันรู้แจ้ง') หมายถึงความฝันประเภทหนึ่งที่ผู้ฝันรู้สึกตัวว่าตนกำลังฝันอยู่ ซึ่งระหว่างที่อยู่ในความฝัน ผู้ฝันสามารถควบคุมหรือบงการความฝันได้ สามารถบิดเบือนเนื้อหาของความฝันให้เป็นไปดังที่ต้องการได้ ซึ่งสิ่งที่อยู่ในความฝันจะส่งผลให้ความนึกคิดของเราเปลี่ยนแปลง
:::

---
:::note Source - Kagami Translation
https://www.facebook.com/kagamitranslation/posts/3150613088311573
:::