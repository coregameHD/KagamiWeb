---
slug: alkatale
title: "ที่มาของชื่อ Alka Tale"
---

![Alkatale](https://res.cloudinary.com/kagamiweb/image/upload/v1631887311/visualnovel/article/alkatale.jpg)

เมื่อวานผมได้โพสต์วีดีโอเพลง Alka Tale ซึ่งเป็นเพลงเปิด OP ของเกม Summer Pockets

Tale คือเรื่องราว แล้ว Alka คืออะไร? เรื่องราวของ Alka?

ทาง Official ไม่เคยบอกว่า Alka Tale หรือชื่อภาษาญี่ปุ่น アルカテイル (arukateiru) มีที่มาจากไหนหรือความหมายว่าอะไร 

ดังนั้นเหล่าแฟนๆ จึงพยายามค้นคว้าจนได้ออกมาเป็นทฤษฎีต่างๆ ถึง 5 ทฤษฎีด้วยกัน

.........

## 【ทฤษฎีที่ 1】

ในเกม Summer Pockets มีเพลง BGM ที่ชื่อ "Twinkle of Alcor"

Alcor เป็นชื่อดาวที่อยู่ในกลุ่มดาวหมีใหญ่ (Ursa Major)

ที่ญี่ปุ่นมีความเชื่อว่าดาว Alcor เป็น "ดาวแห่งอายุขัย" 
ถ้าใครมองไม่เห็นดาวดวงนี้ แสดงว่าจะต้องลาจากโลกนี้ในเร็ววัน

ทฤษฎีนี้มีข้อโต้แย้งตรงที่ Alcor และ Alka ถึงแม้จะออกเสียงคล้ายกัน แต่ก็ไม่เหมือนกันสักทีเดียว ยิ่งถ้าเขียนเป็นอักษรคาตะคานะ จะเห็นความแตกต่างได้อย่างชัดเจน

Alcor = アルコル (arukoru)  
Alka = アルカ (aruka)


## 【ทฤษฎีที่ 2】

児化 (アルカ) อ่านว่า 'อารุกะ'

児化 เป็นคำศัพท์ทางด้านไวยากรณ์ในภาษาจีน ซึ่งถ้าพิจารณาจากอักษรคันจิโดยไม่คำนึงถึงความหมายดั้งเดิมของคำศัพท์

児化 อารุกะ จะมีความหมายว่า "การถดถอยกลับไปเป็นเด็ก"

## 【ทฤษฎีที่ 3】

คำว่า アルカテイル (Alka Tale) ถึงแม้ว่าจะเขียนด้วยอักษรคาตะคานะที่นิยมใช้กับคำศัพท์ที่ยืมมาจากภาษาต่างประเทศ แต่บางทีอาจจะเป็นคำศัพท์ภาษาญี่ปุ่นก็ได้

ตัวอักษร カ (ka) อาจหมายถึง 夏 (ka) ฤดูร้อน

ดังนั้น アルカテイル = ある夏テイル = ある夏の物語  
หรือก็คือ "เรื่องราวของฤดูร้อนหนหนึ่ง"

## 【ทฤษฎีที่ 4】

ชื่อเพลง アルカテイル อาจหมายถึง Arca Tale

Arca คือการล่องเรือ (方舟)
Tale คือเรื่องราว (物語)

ดังนั้น Arca Tale คือ "ล่องเรือเจ็ดย่านน้ำ (七つの海を越える)" หรือก็คือ "การผจญภัย" ซึ่งจะเกี่ยวข้องกับรูทคาโมเมะในเกม

## 【ทฤษฎีที่ 5】

Alka อาจย่อมาจาก Alcatraz (アルカトラズ) 

เกาะอัลคาทราซ (監獄島) เป็นเกาะเล็กๆ ที่อยู่ในเมืองซานฟรานซิสโก ประเทศสหรัฐอเมริกา

ในอดีต เกาะนี้เคยเป็นคุกสำหรับคุมขังนักโทษมาก่อน

ดังนั้น อาจสรุปได้ว่า
Loop ในช่วงฤดูร้อน = ถูกจองจำในฤดูร้อน = คุกคุมขัง

:::note Source - อ้างอิงจาก @misc47
https://fusetter.com/tw/CwNHT
:::