---
slug: mashiro-ajisai
title: "[ดอกไฮเดรนเยีย] / อาริซากะ มาชิโระ"
tags: [aokana]
sidebar_position: 1
---

![Mashiro Ajisai](https://res.cloudinary.com/kagamiweb/image/upload/v1631462937/blog/aokana/mashiro-ajisai.jpg)

<!-- truncate -->

**มาชิโระ:** “กิ๊บหนีบผม กิ๊บหนีบผม……”  
**มาซายะ:** “อยู่ตรงไหน……”

ผมยกใบไม้ขึ้นแล้วมองหากิ๊บหนีบผมบนพื้นดิน
พวกเราที่มาชมดอกไฮเดรนเยียด้วยกันต่างเปียกปอนไปทั่วทั้งตัวเพราะฝนไล่ช้าง ยิ่งไปกว่านั้น มาชิโระทำกิ๊บหนีบผมหล่นหายระหว่างที่วิ่งไปยังที่หลบฝน
หลังจากที่ฝนหยุดตก พวกเราทั้งสองคนก็ช่วยกันค้นหาอย่างสุดความสามารถ แต่ไม่ว่าอย่างไรก็หาไม่พบ

**มาชิโระ:** “เป็นของสำคัญที่ได้รับจากรุ่นพี่อาสึกะแท้ๆ ……”

เนื่องจากสถานที่ที่ผ่านไปมาหลังจากฝนตกมีเพียงแค่ตรงนี้เท่านั้น กิ๊บติดผมจะต้องตกอยู่ใกล้ๆ บริเวณนี้แน่นอน แต่ว่า……

**มาชิโระ:** “รุ่นพี่คะ ทางนั้นเป็นยังไงบ้าง”  
**มาซายะ:** “ไม่มีวี่แววเลย เดี๋ยวผมจะไปดูตรงโน้นให้เอง”  
**มาชิโระ:** “ขอโทษด้วยนะคะ……”  
**มาซายะ:** “ไม่ต้องคิดมากหรอก เพราะว่าเป็นกิ๊บหนีบผมที่สำคัญอย่างยิ่งของมาชิโระ ไม่ว่ายังไงก็ต้องหาให้เจอ”

— ขณะที่กำลังค้นหา ผมชะเง้อมองไปที่ใต้ดอกไฮเดรนเยีย

**มาซายะ:** “อ๊ะ! ใช่ตรงนั้นหรือเปล่า?”  
**มาชิโระ:** “ใช่…… ตรงนั้น ตรงนั้นค่ะ!!”

ถึงจะเปื้อนโคลนอยู่บ้าง แต่ก็ยังใช้การได้อยู่
มาชิโระมองกิ๊บหนีบผมที่อยู่ในฝ่ามือของผมแล้วรู้สึกโล่งใจ

**มาชิโระ:** “ดีใจจัง……”  
**มาซายะ:** “ถ้าล้างด้วยน้ำ โคลนจะลอกออกล่ะ ตรงนั้นมีท่อน้ำอยู่ ถือโอกาสล้างรองเท้าแตะไปด้วยเลยละกัน”  
**มาซายะ:** “มาชิโระ โคลนกระเซ็นไปถึงข้อเท้าแล้วนะ…… หวะ เหวอ!?”  
**มาชิโระ:** “หืม? เป็นอะไรไปคะ”  
**มาซายะ:** “ชะ… ชุดของเธอมันมองทะลุหมดแล้ว!”  
**มาชิโระ:** “ว้าย~! รุ่นพี่ อย่ามองนะคะ!!!!”  
**มาซายะ:** “ไม่เป็นไร พึ่งเห็นไปแค่นิดเดียว รีบๆ ไปผึ่งแดดให้ชุดแห้งเถอะ!”  
**มาชิโระ:** “เห็นไปแค่นิดเดียวอะไรกันคะ~”  
**มาซายะ:** “ใครจะอดใจไหวล่ะ”  
**มาชิโระ:** “ฮึ่ม…… เอาเถอะ ช่วยไม่ได้นะคะ ฉันจะยกโทษให้ค่ะ”  

**มาชิโระ:** “อ๊ะ จะว่าไป รุ่นพี่พกผ้าขนหนูมาสินะ ขอยืมหน่อยจะได้ไหมคะ”  
**มาซายะ:** “ได้สิ”  
**มาชิโระ:** “ขอบคุณนะคะ”  
**มาซายะ:** “ไม่มีปัญหา ถ้าชุดแห้งเมื่อไหร่ก็ไปเดทกันเถอะ”  
**มาซายะ:** “เมื่อกี้ฝนตก เลยอดดูดอกไฮเดรนเยียอย่างสบายๆ เลย”  
**มาชิโระ:** “จริงด้วย! อุตส่าห์ได้มาเดทกันทั้งที ต้องอารมณ์ดีเข้าไว้!”  
**มาชิโระ:** “ไปกันเถอะค่ะ รุ่นพี่!”

พอเห็นรอยยิ้มบนใบหน้าของมาชิโระ ผมก็ออกแรงบีบมือที่กุมมือเธอไว้อยู่

ทันใดนั้น มาชิโระทำตาโตด้วยความประหลาดใจ
หลังจากนั้นเธอก็เบนสายตาไปที่ดอกไฮเดรนเยียด้วยท่าทางมีความสุข

:::info Info - หมายเหตุจากผู้แปล
ในช่วงเดือนมิถุนายนของทุกปี ประเทศญี่ปุ่นจะเข้าสู่ฤดูฝน

ดอกไฮเดรนเยีย (紫陽花) หรือที่คนญี่ปุ่นเรียกว่าดอกอาจิไซ (アジサイ) เป็นดอกไม้ที่บานสะพรั่งอย่างสวยงามในช่วงฤดูฝนเท่านั้น
:::

:::note Source - 「紫陽花」／有坂真白 – sprite
https://sprite.org/blog/illust/2020/06/05/id-1381/
:::

เขียนวันที่ 2020-06-06