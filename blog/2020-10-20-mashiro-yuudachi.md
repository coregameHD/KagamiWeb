---
slug: mashiro-yuudachi
title: "[ฝนยามเย็น] / อาริซากะ มาชิโระ"
authors: coregameHD
tags: [aokana]
---

![Mashiro Yuudachi](https://res.cloudinary.com/kagamiweb/image/upload/v1631463910/blog/aokana/mashiro-yuudachi.jpg)

<!-- truncate -->

มาชิโระ: “ฝนจะตกจนถึงวันพรุ่งนี้หรือเปล่านะ ฝึกซ้อมไม่ได้กันพอดี อยากให้หยุดตกเร็วๆ จังเลยน้า……”

ฉันคิดว่าน่าจะหยุดตกตอนที่ทำกิจกรรมชมรมเสร็จแท้ๆ
ฝนตกกระทบร่มไวนิลดังเปาะแปะ
พอฝนตก ฉันก็เปลี่ยนไปฝึกซ้อมกิจกรรมชมรมที่โรงยิม แน่นอนว่าไม่สามารถฝึกซ้อมบินได้
ฉันกังวลใจว่าจะลืมวิธีการบินในกีฬา FC หรือเปล่า อยากให้แดดออกเร็วๆ จัง

มาชิโระ: “ฉันตั้งใจทำเชียวนะ อากาศแจ่มใสสักทีเถอะ”

ปลายนิ้วของฉันจิ้มไปที่ตุ๊กตาไล่ฝนที่ห้อยติดอยู่กับร่ม
ไม่ใช่ตุ๊กตาไล่ฝนธรรมดา เพราะว่าเจ้านี่คือ “ตุ๊กตาไล่ฝนเทพมารจัง” รุ่นพิเศษที่มีหู ปีก และหางติดอยู่ด้วยไงล่ะ!
เทพมารจัง (ตัวละครมาสคอตที่มาชิโระโปรดปราน) กวัดไกวส่ายไปส่ายมาที่ปลายร่มไม่แพ้ฝน
ฉันสร้างขึ้นมาเพื่อวิงวอนให้แดดออกเร็วๆ แต่ว่า… อืม… มันจะได้ผลหรือเปล่านะ?

มาชิโระ: “……เดี๋ยวก่อน นั่นมัน?”

ฉันละสายตาจากเทพมารจังและมองไปยังท้องฟ้า
รู้สึกตัวอีกที ท้องฟ้าที่ปกคลุมด้วยหมู่เมฆสีเทาเมื่อสักครู่นี้กลับสว่างจ้าขึ้นมาแล้ว
ช่วงพลบคล่ำค่อยๆ เข้ามาใกล้ฉันขึ้นเรื่อยๆ
ฝนตกอยู่แท้ๆ นึกว่าจะกินเวลานานกว่านี้เสียอีก……

มาชิโระ: “เป็นแค่ฝนที่โปรยลงมาชั่วขณะสินะ?”

สีส้มเริ่มแผ่ขยายไปรอบๆ
ถ้าเป็นแบบนี้ พรุ่งนี้อากาศแจ่มใส เป็นโอกาสอันดีเหมาะแก่การฝึกซ้อม FC เลยนี่นา!?

มาชิโระ: “ต้องเป็นเพราะเทพมารจังแน่เลย”

เทพมารจังที่เปียกฝนเล็กน้อยทำหน้าเหมือนกับจะบอกว่า “ข้าทำหน้าที่จบแล้วนะเฟ้ย” ละมั้ง?

มาชิโระ: “เทพมารจังอุตส่าห์ทำให้อากาศแจ่มใสทั้งที ฉันเองก็ต้องพยายามบ้างแล้วล่ะ!”

ฉันเห็นท้องฟ้าอีกฟากปลอดโปร่ง หลอมละลายไปกับพระอาทิตย์สีส้ม
การไล่เฉดสีระหว่างช่วงพลบค่ำกับยามราตรีนั้นช่างงดงามเหลือเกิน ทำให้ฉันเบิกบานใจอย่างบอกไม่ถูก

มาชิโระ: “ฉันไม่มีทางแพ้!”

ฉันกำร่มแน่น ก้าวเดินไปข้างหน้า พยายามคิดว่าจะฝึกซ้อมอะไรดีในตอนนี้

:::note Source - 「夕立」／有坂真白
https://sprite.tokyo/blog/illust/2020/10/16/id-1975/
:::