---
slug: bokutachi-no-remake
title: "ความรู้สึกก่อนดูอนิเมะ Bokutachi no Remake (ぼくたちのリメイク)"
authors: coregameHD
tags: [anime]
---

![Bokuremake](https://res.cloudinary.com/kagamiweb/image/upload/v1631885020/blog/bokuremake.jpg)

<!-- truncate -->

ตอนนี้ (เดือนกรกฎาคม) ได้เข้าสู่ซีซั่นใหม่ Summer 2021 อย่างเป็นทางการ มีอนิเมะใหม่ๆ ให้เลือกรับชมมากมาย

หนึ่งในอนิเมะที่ผมสนใจอย่างยิ่งคือ “Bokutachi no Remake (ぼくたちのリメイク)” หรือชื่อภาษาไทย “ย้อนเวลา รีเมคชีวิต” สามารถรับชมซับไทยแบบถูกลิขสิทธิ์ได้ทาง iQIYI Bilibili และ Ani-one

เนื้อเรื่องคร่าวๆ คือพระเอกอายุ 28 ปีทำงานอยู่ที่บริษัทพัฒนาเกม แต่ตกงานเนื่องจากบริษัทล้มละลาย พระเอกพบว่าชีวิตตัวเองล้มเหลวเพราะเลือกเส้นทางผิด ต่างจากบรรดาเพื่อนๆ สมัยมหา’ลัยที่ประสบความสำเร็จในสายอาชีพ
จนกระทั่งวันหนึ่ง พระเอกตื่นขึ้นมาและพบว่าตนได้ย้อนเวลากลับไป 10 ปีที่แล้ว พระเอกจึงเลือกเส้นทางชีวิตใหม่ พยายามแก้ไขข้อผิดพลาดในอดีตของตน และพยายามทำตามความฝันของตัวเองให้เป็นจริง

เรื่องที่ผมสะพรึงคืออนิเมะตอนแรกความยาวมากกว่า 50 นาที ยาวกว่าอนิเมะทั่วไปเกินสองเท่า แม้เนื้อหาจะยาวแต่ก็ไม่น่าเบื่อเลย ชวนให้ติดตามต่อด้วยซ้ำ ตรงจุดนี้ต้องขอชื่นชม

โดยรวมอนิเมะตอนแรกยังไม่มีอะไรมาก เป็นเหมือนบทนำ (Prologue) ของเรื่องราวมากกว่า ผมยังตอบไม่ได้ว่าอนิเมะเรื่องนี้ดีหรือไม่ แต่ที่แน่ๆ คืออนิเมะเรื่องนี้ทำให้ผมนึกถึง Sakurasou ที่เคยดูเมื่อ 7-8 ปีที่แล้ว คิดถึงช่วงเวลาสมัยนั้นจริงๆ

ปล. Frontwing มีส่วนร่วมในการจัดทำอนิเมะเรื่องนี้

ปล.2 Kio Nachi (木緒なち) นอกจากเป็นคนเขียนไลท์โนเวลเรื่อง Bokutachi no Remake แล้ว ยังมีส่วนร่วมในการพัฒนาเกมหลายเกมจากหลายบริษัท (ผลงานที่โดดเด่นคือเขียนบทรูทยูมิโกะ Grisaia no Kajitsu และเขียนบทเนื้อเรื่องหลักรวมถึงรูทอาสึกะ Ao no Kanata no Four Rhythm)
